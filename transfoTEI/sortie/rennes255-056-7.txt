gueres car molt lor tarde a oir noveles del preudome qu il desirrent et segurades le desirre plus a veoir qe tuit li autre Lendemain muet la dame sanz plus atendre a grant compaignie de gent et enquiert noveles del chevalier par toz les leus ou ele vient Mes ci endroit se test li contes de li et de sa compaignie et retorne a parler de monseignor Gau OR dit li contes qe en tre monseignor Gau et le vallet qui l en maine sont a l ostel venu si le desarme li vallez et aese de totes les choses que il covient a chevalier las et navre Li vallez ot une soe seror molt bele qui pucele estoit si savoit de plaies guerir autretant come totes celes del monde si regarda les plaies monseignor Gau mout dolcement et dist qu il n avoit plaie qui legiere a guerir ne fust si les li atorne si bien et si bel qe molt l asoage Et qant vint apres soper li vallez mist son oste a raison et dist Sire fet il ge sui molt liez de ce qe dex vos a done caienz herbergier car vos estes li plus preudom de toz les autres si vos proieroie por deu qe vos me conseilliez d un mien afere car ge sui granz vallez et riches si me blasme mes lingnages de ce que ge ne sui chevaliers Et madame de rohestoc meesme m en blasme molt cui hom ge sui et il m avint plus a de doze ans que ge me gesoie en mon lit si vint devant moi uns chevaliers ce me fu avis li plus biaus del monde si me prenoit par le nes et ge li disoie Ha sire chevaliers come avez ore fet grant vasselage qui vos prenez a un enfant Et il me di soit or ne vos chaut qe certes ge le vos amenderai molt hautement car ge vos ferai chevalier Et ge li disoie qui iestes vos sire qui chevalier me feroiz Je sui fist il Gau li nies lo roi artur Ha sire fesoie ge vos soiez li bien venuz Atant m esveillai si le dis a ma mere qui en core vivoit Et ele en fu molt liee si me fist creanter qe ge ne seroie chevaliers se messires Gau nel me faisoit estre et j ai puis este a la cort lo roi artur par cinc foiees onqes trover ne li poi ne encore n a pas plus de tierz jor que ge en ving si me dist l en qe il queroit un merveillox chevalier soi vintisme de compaignons ne ge ne puis avoir respit de ma dame que ge ne soie chevaliers si vos pͥeroie por deu que vos me feissiez chevalier car a plus preudome de vos ne m en porroie ge mie complaindre Et messires Gau respont que si fera il molt volentiers mais vos iestes fet messires Gauueins riches hom si cuit que vos ne seriez mie chevaliers en si grant haste ne ge ne demoreroie ci por nule rien tant qe ge fusse caienz seuz car ge ai mout grant afere empris por coi il me covient haster Si m ait dex sire fet il ge ne demant compagnie autre de vos et nos avons caienz qanqu il est mestiers la chapele et le chapelain et armeures totes fresches si me sera plus granz conforz ce que vos m auroiz fet chevalier que se ge l estoie par un autre outre mon cuer car de vostre main ne porroit nus colee recevoir qui preudom ne fust Or soit dons fet messires Gau el non de deu le matinet car aillors m en covient aler Lors comande le vallet aler veillier 227Et cil li fist qui molt a grant joie de l enor qe dex li a donee et envoiee si prestement La nuit fu messires Gauueins herbergiez si bien come lui plot car tant fu la vaillant pu cele devant son lit que il fu endormiz et qant vint au matin si fu si alegier de ses plaies et de ses bleceures que nule n en cuidast avoit se eles ne pareussent si leva si matin come il vit le jor Et la pucele fu tote apareilliee qui de trop riche oingnement li rafreschi Apres alerent oir messe si ceinst messires Gau au vallet s espee et chalca le destre esperon si come il estoit costume mes ancois li demanda son non Et cil li dist qe il avoit a non helains de taningues Et qant il li ot donee l ordre de chevalerie si com droiture requiert et il orent oi le servise si demande messires ses armes Et li noveaus Gau chevaliers li requiert que il remaigne tant que il soit un pou respassez mes il ne li velt otroier et il le prie tant qe a force le retient jusqu apres maingier Et qant il ont maingie si n i ot plus mestier proiere car il demande ses armes por aler s en Et li noveax chevaliers vient a lui si li dit Sire fet il vos en iroiz si me dites vostre plaisir et qe dirai ge de vos a madame qant l en saura que vos m avez fet chevalier et as autres qui m en demanderont Se vostres plaisirs estoit ge voldroie bien savoir vostre non si en seroit mis coers plus a ese Tot seurement fet il ele dites a toz cels qui le vos demanderont que Gau li nies lo roi artus vos a fet chevalier Et qant helains l entent si a si grant joie que greignor ne peust avoir et dit qe toz ses desirriers li avoit dex donez a une foiz ne ore n a il mie peor que il proudom ne soit qant il est chevaliers par la main au plus preudome del monde Sire fet il ge sai bien que ge ne vos retendroie mie longuement ce pose moi mes por deu le premier don que ge vos reqerrai apres ma chevalerie me donez que vos me lessiez les armes que vos avez aportees de rohestoc et vos emportez les moies qui mout sunt buenes et beles si me tesmoigneront les voz que chevalier m auroit fet ne vos ne me porries nule riens doner cui ge amasse autretant Et messire Gau li otroie Lors furent aportees les armes helain si estoit li haubers un des meillors que messires Gau eust onqes veu et li escuz toz blans comme nois si come a cel tens estoit costume que chevaliers noveax portoit escu d un seul taint le premier an que il erroit Et li hiaumes estoit et biaux et buens si fu missire Gau mout bien armez des armes et molt li sistrent et il ot sa corroie et o son fermail oste qe la dame de rohestoc li avoit donee si apele la damoisele qui de ses plaies l avoit alegie si les li done et dit tenez damoisele ce que madame de rohestoc me dona par druerie buene et ge par buene druerie les vos redoing et cele les prent et molt l en mercie Lors demande messires Gau son cheval et l en li ameine puis est montez si les commande toz a deu et dit a la pucele que bien sache ele qu il est ses chevaliers et sera tote s aige et cele en a molt gnͣt joie Lors fu apareilliez uns chevax si monta heleins por convoier monseigneur Gau Et qant il l ot convoie une grant piece si passa messires Gau saverne por aler par la terre de norgales par ou heleins li dist que la droite voie estoit a aler en sorelois et lors se parti helein de lui si s entrecomandent a deu si s en repaire helain a son ostel si mande heleins ses amis et ses voisins por fere joie de s enor si lor conte come dex li a totes ses joies rendues et envoiees et que ce fu messires Gau en tel joie et en tel feste demorerent dous jorz ensemble et au tierz jor s en vet helains a rohestoc mes il n i troua mie de la dame ainz li dist l en que ele s en vet a la cort lo roi artur et est meue dous jorz a Et qant il l ot si s en retorne a taningues son chastel Mes or se test ici endroit li contes de lui et retorne a parler de la dame de rohestoc OR dit li contes qe la dame de rohestoc s en va a la cort lo roi artur entre li et sa compaignie si chevauchent tant que el troeve lo roi a quampercorentin si la recoient li rois et la roine a molt grant joie car molt estoit haute feme Et la nuit apres soper furent entre lo roi et la roine et la dame de rohestoc assis en une couche si li demanderent quel besoign ele avoit eu qui de si loig estoit a cort venue Et ele lor en dit la verite Sire fet ele cil chevaliers la me guerroia si li mostre segurades et li devise por coi et lor covenances L autrier fet ele si m amena canins li nains qui la est un chevalier a cui il dist totes les hontes que l en porroit a home dire Icil chevaliers se conbati a segurades por moi tant qe il l outra et par ce oi ge mes covenances aquitees et qant ge le ui conquis si en oi si grant joie qe ge en obliai le chevalier qui conquis l avoit et il s en ala si que ge ne nus de ma gent ne seusmes que il devint si sai bien qe ce fu por la honte qe li nains li dist si sui ca venue por oir en aucunes enseignes car caienz reperent tuit li preudome Lors li demande la roine l estre et le contenement del chevalier et son semblant Et qant ele li a devise si li dit la roine Certes fet ele ge ne sai qui il puet estre se ce n est messires Gau car il est partiz de caienz molt grant pieca et quiert un des preudomes del monde soi vintisme de chevaliers plus Dex fet la dame de rohestoc se ce est messires Gau donc sui ge honie qar onqes henor ne li fis et ge voudroie mielz estre morte Li rois ne la roine ne la sevent de plus assener si en lessent la parole atant si s en vet la dame et sa compaignie a son ostel por reposer car molt ert lasse Et canins li nains prie au seneschal en cui garde il est que il li face compaignie tant que il ait parle a la roine et cil si fet qui molt est preudome et sages Atant vienent an dui devant la reine si li crie li nains merci et si li dit Ha dame por deu conseilliez et secorez car en vos est moi toz li secors et li conselz Et la roine demande de coi Dame fet il ge sui li nains qui menaz a ma dame le chevalier qui sa bataille vainquie si cuidai sanz faille que ce fust li plus malves chevaliers del monde si le rampognai par le semblant qe il fesoit de malvestie ore si dit ma dame que ele l a perdu par moi et dit que ele l ira querant par totes les terres si me menra avec li et atoz cels que ele enconterra me fera regarder en grant honte car ge aurai un chevestre lie entor le col et a la coe de son palefroi et autresi en totes  les viles ou ele vendra et einsi m a ele amene puis que ele mut de son pais franche roine et ge seroie morz si vos requier por deu qe vos jurerez conseilles car totevoie sui ge gentils hom comment que ge soi de cors petiz Et la roine dit que si fera ele et n aiez garde fet ele car ge ferai tant se ge puis qe vos seroiz delivres ainz que vostre dame s en aille de cest pais Dame fet il granz merciz Atant s en revont a l ostel entre lui et le seneschal Et lendemain revient la dame veoir lo roi et la roine si parolent ensemble moult longuement Et la reine demande a la dame un don et ele li otroie vos m avez done fet la roine que vos pardonroiz au naiñ vostre mautalent ame fet ele ge ne he pas le nain por lui solement mais il a caienz une pucele qui est sa niece et ma cosine si li priai a mon grant besoig qe ele laissast combatre por moi cel chevalier la qui ses amis est Et ele dist que ele renoieroit ancois deu si la cuidoie tant esmaier que ele envoiast son ami querre le chevalier por son oncle delivrer car ge la corroceroie volentiers de la riens que ele plus ainme En non deu fet la roine se ele de ce falt son oncle donc n est il riens qui hair ne la deust Lors apele la roine le nain si li dit Nains fet ele i ai porchasciee vostre delivrance se vostre niece velt tant fere por vos qe ele envoit son ami qerre le chevalier qui segurades conquist ne autre pes n i puis trover Certes dame fet li nains ge ne cuit qe ele ja le face mes totesvoies l essaierai gie Lors vient li nains a sa niece si li dit Bele niec ge sui morz se vos ne me prestez hestor por aler querre le chevalier qui segurades conquist Ou se ce non ma dame me merra apres li si come ele a acostume et ele dit que ja dex ne li ait qant hestors i ira part son comman dement ne par son lox Et qant li nains l entent si a si grant peor que par un pour qe il ne se pasme et vient a la reine si li conte que nul conseil n i puet trover Dame fet cele de rohestoc gel savoie bien c est la plus dellaial riens qui vive Or ne vos chate fet la reine car ge li ferai sa felonie comparer Lors li dit la roine a conseil vos ne vos mouroiz demain et enqenuit diroiz a vostre mesniee que molt vos ai priee de remanoir mes vos ne remandriez por nule rien et demain qant vos seroiz ci si proierai a la damoisele que ele vos prit de remanoir et ge la decevrai si belement come vos verroiz Atant s en revet la dame a son ostel et dit la nuit a sa mesniee si come la roine li avoit dit mes ge ne remandroie mie fet ele Lendemain revient a cort Et la roine la reprie de remanoir oiant tote sa gent mes ele dit que ce ne poet estre Atant se lievent totes et uont lo roi veoir Et li rois lor saut a l encontre si prent la dame de rohestoc par la main Et la roine prent l a mie hestor si li dit se vos ne m aidiez fet ele vostre dame a engignier ge ne vos amere james Dame fet ele coment Ele m a requise fet la roine que ge ne la pri por le nain mes si ferai et ele cuidera que ge la pri de remanoir et ele m a dit que ele ne remandroit pas se vos ne remaniez et se ge vos demant un don si le m otroiez et ele l otroiera apres car ele cuidera que ge la pri de remanoir mes ge ferai tant que li nains sera delivres ce sachiez Ha dame fet la pucele  come avez ore bien dit Atant se vont asseoir et lors dit la roine a la dame que ele li doinst un don Et ele li respont dame ne me deman228dez pas outrage car veez ci une damoisele qui molt a afere en son pais Ne vos esmaiez mie fet la roine car vos ne savez qe ge voil dire Et la dame dit que ele l otroiera se la damoisele l otroie avant Et la roine le fet otroier a la damoisele et a la dame apres et puis em prent la foz de l une et de l autre Savez vos fet la roine a la dame de rohestoc que vos m avez otroie vos m avez otroie que li nains est delivres vers vos de maltalent et de haine et de qanqe vos li demandez por le chevalier qui segurades conquist Et vos fet ele a la damoisele m avez creante que vos prieroiz hestor qe il aille qerre le chevalier tant qu il le truisse et tant feroiz que il i era ant la damoise l ot si est si esbahie que ele ne puet mot dire d une grant piece mes tuit cil qui oirent ce qe la roine dist en furent molt lie mes la dame de rohestoc en est liee sor toz Et qant la damoisele pot parler si dist ha dame roine fet ele certes il n a pas tant de bien en vos come l en tesmoigne et molt avez ore pou gaaignie en une pucele decevoir et ne porqant deceue ne m avez vos mie car au jor ne m ait ja de qant ge li prierai que il i aille ne par les sainz de cele chapele laienz se nul en i a ja par moi n en sera proiez ancois me leroie tote desmembrer Certes fet la roine ge le croi bien donc ne seriez vos pas niece au nain se vos n estiez plus felenesse q autre feme et sachiez bi en que el pooir monseignor lo roi ne en celui a ceste dame qui ci est ne tendroiz vos james terre deuant ce que cist covenz soit aquitez Dame fet ele ge n em puis mes donc n en serai ge jamais tenanz car ce sera afere au jor del juise Gardez fet la roine que vos n en facoiz ja riens se par force non car totevoies le feroiz vos mes qe bien vos ennuit et griet Certes fet ele or i parra Atant se lieve Et la roine dit a la dame de rohestoc si chier come ele a son cors qe cele n ait baillie de rien qui soit en son pooir sor le serement et sor la fiance que le doit au roi artus cui feme ele est Et la dame li otroie a semblant de corrociee mes liee en est Apres le redit la roine au nain qui de tot est saisiz si em prent le serement et dit que se il se parjuroit bien le sache il que ele l atorneroit tel qu il ne li remandroit roie de terre Atant s en ist la damoisele de la chambre mout corociee si plore trop durement si encontre hestor son ami en son venir qui li demande que e a et ele ne li velt dire fors tant qe a soi meesmes dit tot en alant Ha lasse com m a deceue cele qui tot le mont decoit ne plus n em poet traire hestors por nule pͥere que il li face si la suit en ceste maniere jusq a l ostel et ele s est couchiee en une couche et fet tel duel que nus n en puet parole trere Qant hestors voit qe ele ne li dira l acheson de son duel si vient au nain et li demande qe ce est Et li nains l en conte la verite et le serement q ele a fet Ha por deu fet hestors alons a li et si li priez qe ge i aille car tot sanz son comandement i iroie ge ancois que ele em perdist sa terre se ge n en cuidoie avoir sa haine et ge vos pri por vostre preu et por le suen que vos li priez autresi come ge ferai q ele sueffre que ge i aille par sa priere por ce qe la reine le velt einsi et ele m em priera puis qe ge le voil si con ge cuit Et li nains dit qu il est prez qe il l en chient an dui au pie mes ge la sai fet il tant a felenesse qe a grant peine le fera puis q ele si est ahurtee Ce essaierons nos fet hestors Atant vienent andui a l ostel a la damoisele si s agenouillent devant le lit ou ele gist molt dolente et li prient por deu que ele le voille qe hestors aille en ceste qeste Fi fet ele au nain avez me vos por ce fet decevoir a la roine certes ja preu n i auroiz car ja au jor ne m ait dex qant ia hestors en aura ne pͥere ne commandement par moi et se il i aloit sanz mon congie il ne me reverroit ja mes vive ce sache il por voir et se il me reveoit ne me verroit il james soe Et qant il l oent si en sont ambedui mout a malese si s em part li neins et vient arrieres a sa dame deuant la reine et lor conte le duel qe sa niece fet et dit qe ja a nul jor hestors n en aura son usmandement ne sa priere et s il i vet sanz son congie il ne la reverrai james Et qant la reine l ot si l em prent molt granz pitiez a son cuer car bien set que gnͣt angoisse a la damoisele an suen si l envoie querre par la dame de maloaut et par dous de ses chevaliers et prie a cele de maloaut que molt durement li mete en conseil que ele lest aler hetor en la qeste del chevalier car il n i demorera mie Certes dame fet li nains il i alast molt volentiers s ele ne li eust deffendu mes il l aime et dote sor tote rien Lors vet la dame de maloaut parler a la damoisele si la meine a la roi ne molt angoisseuse et li pͥe moult qe ele face aler hestor en la qeste del chevalier qui segurades conquist et li dit qu il ne demorera mie granment Et cele ne li otroie ne contredit mes totevoies escoute Einsi vienent jusq a la cort Et qant la reine la voit si la velt molt henorer por ce qe ele set grant partie de la mesaise que ele a si la prent entre ses braz si li dit Damoisele or ne vos esmaiez mie mes confortez vos car se deu plest vos auroiz par tens mielz que li cuers ne vos dit Atant s est la pucele assise si li reprie la roine que ele lest aler hestor en la qeste por la delivrance son oncle mes ele ne li puet metre A cez paroles entra laienz uns chevaliers armez de totes armes et avec lui une damoisele molt bele si portoit la damoisele un escu a son col ce desoz deseure car li chevaliers nel pooit porter car il avoit le braz senestre bruisie entre la main et le cote et si l avoit lie d asteles au mielz que il pooit et parmi totes les asteles avoit tel dolor des os qui hurtoient ensemble qe por un pou qe il ne se pasmoit Li chevaliers descendi enmi la cort si fu assez qui li aida et a la damoisele autresi Et qant il furent descendu si demanda li chevaliers ou la reine estoit.et il fu assez qui lor enseigna qar il coroient tuit entor els por veoir le chevalier blecie et por veoir la damoisele a l escu Qant il furent devant la reine si la salue li chevaliers tot primierement et dit Dame fet il saluz vos mande uns chevaliers qui molt vos aime plus que vos ne fetes lui et si vos mande que vos li feistes ja une servise demi que vos li peussiez bien avoir fet tot entier et por ce velt il que vos sachiez qu il ne vos en doit que demi gerredon et il le vos rendra el premier leu qe il vendra del guerredoner Lors commenca la reine a penser et puis demande au chevalier qui li chevaliers estoit qui ce li mandoit et il respont qu il ne savoit cui mes einsi fet il me comanda qe gel deisse et qe vol le conoissiez bien Qant la roine voit qe li chevaliers est bleciez si li demande qui le bleca si Certes dame fet il li chevaliers que ge vos di m abati de mon cheval si durement qe ge me bruisai le braz einsi come vos veez Apres parole la damoisele qui l escu portoit si dit a la roine Dame fet ele saluz vos mande la plus vaillant damoisele qui orendroit vive et la plus bele qui soit al mien escient et si vos mande que vos gardez cest escu por l amor de li et d autrui qe vos plus amez et si vos mande que ele est la damoisele del monde qui plus set de voz pensez et qui plus s i acorde car ele aime ce que vos amez et sachiez bien que se vos cest escu gardez il vos getera de la greignor dolor ou vos fussiez onqes et metra en la greignor joie qe vos onqes eussiez Si m ait dex fet la roine li escuz fet bien a garder et buene aventure ait la damoisele qui le m envoie et vos qui l aportastes soiez la bien venue mes por deu qui est la pucele dites le moi car molt volentiers la conoistroie Dame fet ele ge la vos nomerai si come ge puis ele est apelee la pucele del lac Et qant la roine l ot si set bien tot maintenant qui ele est si saut en contre li et li fet si grant joie usme ele puet plus Lors li oste ele meesmes l escu del col si le regarde molt amont et aval et voit qu il est toz fenduz des le pie jusq en la penne amont et aval et voit qu il est toz fenduz des le pie jusq en la penne amont ne ne tienent les dous parties a nule rien qe eles ne chient qe seulement as braz de la bocle qui molt estoit bele et riche et sont les dous moitiez si loig l une de l autre qe l em puet entredox fichier sa main sanz tochier as dous moitiez En l une des parties de cel escu avoit un chevalier portret si riche ment come cil le sot mielz portrere qui le fist et fu armez fors de la teste Et en l autre moitie estoit portrete une dame si bele come l en la pot plus bele portrere si estoient par en haut si pres apres que li uns tenoit ses bras au col a l autre et s entrebaisassent se ne fust la fendeure de l escu mes par desoz estoient si loig a loig a come il plus pooient Et la reine dit a la pucele Certes cist escuz est molt cortois s il ne fust fenduz mes or me dites par la rien que vos plus amez qe ce senefie car il pert estre toz fres et del chevaliers et de la dame qui i sont portret me redites la verite Et la pucele li dit Dame il est uns chevaliers li mieldres qui orendroit soit Il pria une dame par amors la plus vaillant del monde al mien cuidier si fist tant li chevaliers que par amor que par oevre que la dame li dona s amor mes plus n i a encore eu que de besier et d acoler si usme vos veez en cest escu et qant il avendra qe l amor sera enterine si sachiez que li escuz se rejoindra et tendront ensemble les dous parties et lors seroiz delivree del greigneur duel qui onqes vos avenist et seroiz en la greignor joie ou vos fussiez onqes mes ce n avendra deuant ce que li mieldres chevaliers qui soit de hors l ostel lo roi artur soit devenuz de sa mesniee et se ge disoie qe il fust li mieldres dedenz et dehors ge ne mentiroie pas tant en ai ge oi retrere car plus a fet em pou de tens qe nus De cez noveles fu moult liee la roine si retint la pucele a molt gnͣt feste et bien pensa en son coer cui li chevaliers pooit estre Apres parla li chevaliers bleciez et demande congie a la roine 229car molt avoit encore a esrer Et ele li dit qu il remandroit tant que il fust toz gueriz car del chevauchier n avoit il ore mestier et il li dit qe a fere li covient car li chevaliers qui conquis l avoit li fist fiancier si come il estoit laiax crestiens et chevaliers que si tost come il auroit este a la roine que il iroit a la dame de rohestoc et si ne sai ou ce est fet il n onqes ni fui Qant la dame de rohestoc l entent si saut avant et li demande del chevalier noveles et dit que ce est ele a cui il l envoie Dame fet li chevaliers sauue vostre grace ge ne le cuit pas mes se madame la roine le tesmoignoit ge le crerroie bien Et la roine la tesmoigne por ce que molt li est tart que ele oie noveles del chevalier Dame fet li chevaliers vos est il bien raisons qe ge en croie et beneoit soit dex qui si pres la m a amenee et lors li dit Dame li chevaliers qui vostre bataille fist contre segurades vos mande que se il venoit em point de vostre besoigne et il vos oblioit autresi comme vos feistes lui il ne voldroit pas que vos ne autres l en blasmissiez car vos l avez deservi et vostre seneschal et hestors verroie ge molt volentiers et il saillent andui auant et li demandent noveles del chevalier Et il lor en dient teles come il en voelent oir Lors dit au seneschal Sire li chevaliers qui se combati a segurades por cele dame la vos salue usme celui qe il tient a seignor et a ami et m envoie en vostre prison car il set bein que vos ne me porriez ne mal fere ne vilanie Et li seneschax le recoot a mout grant joie et dit qe por l amor de lui sera il molt enorez Sire fet li chevaliers il vos mercie molt de ce que vos li portastes son glaive qant il fu en la bataille et fustes ses escuiers Apres se fet li chevaliers desceindre une espee que il avoit ceinte aveqes la soe si la rent a estor et dit qe li chevaliers la li envoie por ce que il la cuide molt bien avoir emploiee et sachiez fet il que il la vos envoie por tele come il set q ele vos covient et come cil qui esprovee l a car autrement ne la vos envoiast il pas et si me commanda que ge vos deisse qe a preudome vavassor doit l en envoier prison et a preude bacheler errant doit l en envoier armes Mout font grant joie entre le seneschal et hestors li uns de son prison et li autre de s espee ne ne seveut qui cil est qui lor envoie Coment fet la roine au chevalier blecie et a la dame de rohestoc q envoie il dons Par foi dame fet li chevaliers il me dist qe il li avoit envoiez dous chevaliers segurades et son nevou autresi comme ele li dona dous dons une ceinture et un fermaill et por ce quil ne velt mie q ele soit deceue de lui li mande il parmoi qu il ne tient mes ses drueries ancors les a donees a une des plus vaillanz puceles que il onques veist car il nes avoit prises se por remenbrance non de li et il li est avis que il ne se meffet par s il l oblie puis q ele l oblia avant Et qant la dame l ot si se pasme car ce estoit la riens que ele onqes eust plus amee qe le chevalier si savoit bien que or l avoit ele perdu a toz jorz mes Mintenant cort la roine et dames et damoiseles assez si la traient en une chambre qe li comuns des genz ne la veissent et qant ele fu revenue de pasmoisons si l apele la reine priͥueement et li demande comme cele qui toz les biens savoit se ele aime le chevalier Dame fet ele oil ge nel vos celeroie pas mes onqes tant come ge le ui riens nel prisai et puis que ge l oi perdu si m est el cuer entree une si grant amur qe dire nel vos sauroie et chascun jor croist et enforce et sachiez que james en tote ma vie ne serai liee tant que me ge le voie si vos pri por deu come ma dame que vos metez force en ce qe hestors laisse querre se vos me volez ma vie sauver Et lors li est chaue as piez tot em plorat Et la roine l en relieve et puis vient hors de la chambre si apele la niece al nain et li dit qu il covient qe ele face aler hestor en cele qeste et q ele l em prit Et cele dit que ja diex ne li ait au jor que ele li priera ne usmandera mes s il i velt aler ele l otroie bien sanz malevoillance Et hestors en est molt liez et dit que il i ira moult volentiers et a la damoisele li dit si m ait dex del tot ne serai ge mie en lor liens et puis que vos avez la qeste creantee g en sui quite Sui dons dame fet ele a la roine M ait dex oil fet la roine qant il l aura juree Certes fet ele por jurer ne remandra il mie et sache bien que il n i ira pas sox car ge m en irai aveqes lui De ce se rient totes les dames et la tienent por fole et l en chastient mes chastiz n i a mestier car totevoies velt aler aveques lui Et la roine la tret a conseil entre li et la dame de maloaut et  li dient que dons seroit ele honie se une mescheance avenoit de lui ne james a nul jor n auroit joie qar s il avenoit fet la roine qe uns autres chevaliers conqueist hestor il vos prendroit et feroit de vos sa volente mielz uus uendroit il avoir vostre ami sain ou mehaignie car maint preude chevalier ont este mene jusq a outrance qui encore sunt preudome et henore Et ele dit q apres la mort son ami ne queroit ele ja vivre et ne porqant tant li dient que ele se tient a la remasance molt dolente et molt esbahie et ja sont a hestor ses armes aportees si s arme tot fors de son chief et de ses mains Lors fet la reine aporter les sainz si vet li aferes jusqe deuant lo roi Et la roine li conte tot de chief en chief en qel maniere hestors en vet en la qeste et por coi Apres s agenoille hestors par le commandement lo roi devant les sainz si jure ce que li rois li devise si come a cel tens estoit costume qe il querroit le chevalier tant come une qeste devoit durer c estoit un an et un jor et qu il ne revendroit sanz le chevalier ou sanz veraies enseignes de lui par coi l en sauroit qu il l auroit trove et que de chose qui li avenist en la qeste ne mentiroit au suen escient ne por sa honte covrir ne por s enor en avancier Itel serement juroient tuit cil qui en qeste aloient au tens qe les merveillouses aventures avenoient el roiaume de logres si come vos avez autre foiz oi en cest conte Qant hestors ot jure si arma son chief et ses mains et la pucele qui s amie estoit fet tel duel que riens ne la poet conforter si l a la dame de maloalt enserree en une chambre por ce qe totes les genz ne veissent le duel que ele maine Lors prent hestors del roi congie si s en vient par la roine et la commande a deu toz armez neis del hiaume porce qe ele ne autres ne veist les lermes qui des ielz li chient si s agenoille devant li et li crie por deu merci de sa damoisele Et la roine le voit angoissox si li dit por lui esleecier qe ne s esmait il mie car se il le fet bien en ceste qeste ele li promet la compaignie de cels de la table reonde et entretant fet ele vos retieng ge de la moie maisniee Itex estoit la costume de la meson lo roi artur que nus chevaliers tant fust preuz n estoit acompaigniez a cels de la table reonde devant qe par les compaignons meesmes ou par lo roi fust sa proece coneue Mes souent avenot qe qant uns chevaliers estoit tesmoigniez de proece par autres genz et a la roine estoit bele sa compaignie qe ele le retenoit de sa mesniee tant que il fust esprovez de grant proece n tel maniere fu retenuz a cort premierement segramors li desreez Mout fu liez hestors de la retenance la reine et ele meesmes le mena au chevalier qui le braz avoit bruisie por savoir en qel leu il avoit trove le chevalier Et il li dist que il l avoit trove outre la riviere de saverne es landes de breqehan ce est la forest qui est entre la duchee de cambenic et le roiaume de norgales Et qant hestors l ot si set tantost bien ou ce est car mainte foiz en avoit oi parler mes il n i fu onqes Atant se part hestors de la cort entre none et vespres si fu a un marsdi a soir si entre en sa qeste et vet au plus droit que il fet en la terre de norgales si se test ore li contes de lui ici endroit et de ses oevres et retorne a parler de la roine et de sa compaignie  OR dit li contes qe qant hestors se fu partiz de cort si vint la reine arriere au chevalier blecie si le fist desarmer a molt grant paine et trop li grieve qar il se pasma dous foiz ancois que li haubers li fust mis hors del dos et ele le fist aesier a son pooir et l escu que La damoisele avoit aporte fist pendre en sa chambre si que toz jors le veoit car molt se delitoit en lui regarder ne onqes puis n ala nul leu que il ne fust portez devant li et penduz en sa chambre toz jorz jusq a cele hore que il fu rejoinz par l aventure que cist contes devisera ca avant Et lors s em parti la pucele qui aporte l avoit qe plus ne la pot la reine retenir Apres ala la roine veoir l amie hestor por conforter la Et cele li dit si tost come ele la voit qe einsi poist ele estre liee de la rien del monde qe ele avoit plus chiere einz qe ele moreust de mort come ele estoit de celi qe ele plus amoit si en fu la reine mout effree et puis fu il tele hore q ele nel vousist avoir fet por nule rien car ne demora mie granment qe ele en fu autretant corrociee ou plus A lendemain en droit tierce qe hestors s en fu alez fu appareilliee la dame de rohestoc por raler s en  son pais si estoit venue prendre congie au roi et a la roine et le seneschax avoit laissie a la roine le chevalier blecie par sa priere tant que il fust gueriz et respassez par si que il iroit apres a lui si avoient molt grant force mise entre lo roi et la roine en la dame retenir une piece mes ne pot estre car trop avoit grant duel si li envioient molt les genz a veoir Einsi prist la dame congie del roi et de la roine mes tant pͥerent la niece au nain entre la reine et la dame de maloaut que ele se remest avec eles por oir noveles d estor qe tote jor venoient aventures et noveles a la cort si i trovera plus solaz et compaignie que aillors AU congie qe la dame de rohestoc prenoit a la reine si entra laienz uns vallez un escu a son col qui n estoit mie toz entiers car il i avoit granz pertuis de grosses lances et desoz la bocle et desus et li estoit de cox d espee decoupez et detrenchiez es costez et en la penne amont tant qe il en i avoit bien mains la tierce part 230que il n avoit eu a l ore qe il fu fres et noveax mes neporͣnt del teint i paroit encore bien tant qe l en le pooit encore bien conoistre si estoit d or li chans de l escu a un lion de sinople Li vallez demande noveles de la dame de rohestoc tant qe avec la reine li fu enseigniee Et il descendie si vint tot droit es chambres Et qant li seneschax a la dame et li nains le virent si distrent Esgardez dame vez ci l escu a vostre chevalier que hestors vet querre Et qant ele l ot si li fuit toz li sans si s asiet car ele ne se puet plus sostenir Et qant li vallez aproche si n i a nul de la mesniees a la dame qui bien nel conoisse si li corent encontre et li font grant joie et il demande laquele est la roine et l en li mostre Li vallez vient deuant li si oste l escu de son col et s agenouille Et la roine dit en non deu cest escu cuidasse ge bien conoistre s il ne fust si empiriez Dame fet li vallez ge vos aport noveles de monseignor Gau mout boenes car il est toz seins et haitiez et la reine ne li  volt plus dire ainz prent l escu si le bese et embrace et en fet autretel joie come ele feist de celui qui le portoit Et li vallez dit a la dame de rohestoc Dame missires vos salue helains de taningues si vos mande que tant l avez semons d estre chevaliers que ore l est deu merci par la mein monseignor Gau et sachiez que ce fu messires Gau qui vostre bataille fist Et qant ele ot que ce fus messires Gau si n est nule grͣnt dolors que ele n en sente et dit qe se dex li ait ele n aura james joie Lors demande au vallet comment ce fu et cil l en conte la verite et veez ci fet il son escu et totes ses armes sont monseignor remeses et il emporte les monseignor Tant est la 