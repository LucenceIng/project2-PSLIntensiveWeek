<?xml version="1.0" encoding="UTF-8"?>
<text>Mais au povre home doit l’en douner tex choses qui soient plus boines que beles et plus profitables que plaisans, car povertés n’a mestier fors d’amendement et riquece n’a mestier fors de delit, ne tex choses nefont mie a douner a tous, car on ne doit doner a home chose dont il a assés. Ensi te convenra doner, se tu vels doner selonc droiture; et se tu le fais ensi, autresi covenra que la roine le face as dames et as damoiseles del païs ou ele venra et que tuet ele doigniés si com li sages le commande. Li sages dist que autresi liés doit estre li doneres en son don com est chil qui onle doune : l’en ne doit mie doner a laide chiere, mais tos jors doner a lié samblant, car en liement doner a .ii. paire de merites et chil ki est dounés en rekignant n’a nulgueredon.</text>
